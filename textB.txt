Minden ember életében eljön az a pont, amikor megtapasztalja az élet nehézségeit. Rájövünk, hogy porszemek vagyunk a mindenségben, és végső soron nem számíthatunk senkire. Ilyenkor elgondolkodunk, hogy merre haladunk. Létezik-e elérendő cél? Vajon nem illúzió-e bármi, ami felé megyünk? Mindig a jövőbe kapaszkodunk. De vajon érdemes-e? Elvégre halandók vagyunk, esendők. Az élet bármelyik pillanatban véget érhet. Elenyészünk, elmúlunk. Az idő elröppen, a homokóra lepereg. Az emberiség léptékével mérve rövid létünk során semmit nem érhetünk el.